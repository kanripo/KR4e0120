# -*- mode: mandoku-view; -*-
#+TITLE: 懷麓堂集
#+DATE: 2015-08-25 00:20:48.080991
#+PROPERTY: ID KR4e0120
#+PROPERTY: BASEEDITION WYG    
#+PROPERTY: JUAN 卷十九
<pb:KR4e0120_WYG_019-1a>¶
欽定四庫全書¶
　懷麓堂集巻十九¶
　　　　　　　　　　　　明　李東陽　撰¶
　詩稿十九¶
　　五言絶句¶
　　　西涯雜詠十一首¶
　　　　海子¶
海子西入城中與龍池連髙樓沙口望正見打魚船¶
<pb:KR4e0120_WYG_019-1b>¶
　　　　西山¶
磐石傍幽谿羣峰坐囘首靜愛白雲來蒼苔濕衣久¶
　　　　響閘¶
春濤夜忽至汨汨溪流滿津吏沙上來坐看青草短¶
　　　　慈恩寺¶
水繞湖邉樹花垂石上藤常來寺前坐不識寺前僧¶
　　　　飲馬池¶
立馬春池上沙水清可憐溪翁熟予馬汲罷不須錢¶
<pb:KR4e0120_WYG_019-2a>¶
　　　　楊栁灣¶
沙崩樹根出細路縈如棧垂栁隔疎簾人家住西岸¶
　　　　鐘鼔樓¶
月黒行人㫁髙樓鐘漏稀城中聞夜警邏吏不曽歸¶
　　　　桔橰亭¶
野樹桔橰懸孤亭夕照邉閒行看流水隨意滿平田¶
　　　　稻田¶
水田雜花晚畦雨過溪足老僧不坐禅秋風看禾熟¶
<pb:KR4e0120_WYG_019-2b>¶
　　　　蓮池¶
秋風吹芰荷西塘涼意早獨負尋芳期苦被詩人惱¶
　　　　菜園¶
西園芳意濕不聞春雨聲野人閉門睡園中青菜生¶
　　　　廣福觀¶
飛樓凌倒景下照清徹底時有歩虛聲隨風渡湖水¶
　　　畵禽二絶¶
江栁著風多沙頭一燕過相遭兩不定無力奈春何¶
<pb:KR4e0120_WYG_019-3a>¶
　　　又¶
嵗晚羣芳盡空林野啄稀安能學鸇雀直作傍人飛¶
　　　畵竹二首¶
山風與溪竹共作一林秋行人休更徃前路有鈎輈¶
　　　又¶
旭日照珊瑚秋風碧海枯只愁龍化去不敢鬪齊奴¶
　　　三緘圗¶
舊説三緘者長疑此義偏空齋黙坐後須信古人賢¶
<pb:KR4e0120_WYG_019-3b>¶
　　　雜畵四絶¶
雪滿千山路茅堂只數椽幽人與脩竹相對不知年¶
　　　又¶
春岸桃花開江頭夜來雨借問垂釣翁中流深幾許¶
　　　又¶
荷擔歸來晚山深畏日斜城中望烟火不敢宿山家¶
　　　又¶
樹寒風起早江靜月來遲此句中宵得幽情欲語誰¶
<pb:KR4e0120_WYG_019-4a>¶
　　　便面小景二首¶
江濶水烟通孤帆勢入空舟人意不極日暮更呼風¶
　　　又¶
江雨夜生苔柴門傍水開溪翁自有興不為野人來¶
　　　題畵二首¶
官栁何青青低垂覆江岸日暮無人行風吹幾枝㫁¶
　　　又¶
垂釣臨中流携琴過前浦應笑山中人長年著書苦¶
<pb:KR4e0120_WYG_019-4b>¶
　　　雜畵四絶¶
客來叩我門門前秋葉落山翁長在家不放湖邉鶴¶
　　　又¶
稚子牽衣泣隣翁答語喧歸人定何處風物似羌村¶
　　　又¶
地僻長宜靜郎潜亦愛貧貧家不釀酒自有問竒人¶
　　　又¶
畵師好畵鬼極力窮幽深世亦有真鬼畵形難畵心¶
<pb:KR4e0120_WYG_019-5a>¶
　　　分金圖¶
四海多瓦礫兩心同一金金尚不可破誰能離此心¶
　　　雜畵四絶¶
入谷聽幽泉依稀隔雲注欲觀泉出時須向雲深處¶
　　　又¶
黄葉荒村路閒門車馬稀隔籬山犬吠莫是逺人歸¶
　　　又¶
出郭望前山溪行夕照間詩成無和者獨跨蹇驢還¶
<pb:KR4e0120_WYG_019-5b>¶
　　　又¶
月黒山更昬江深雪無影中夜櫂歌聲幽人夣初醒¶
　　　白頭翁畵¶
莫道春風好春風易白頭君看花裡鳥亦有世間愁¶
　　六言絶句¶
　　　出城四首¶
塞雁衝寒獨廻柴門傍暖初開青到城頭栁色東風昨¶
夜歸來¶
<pb:KR4e0120_WYG_019-6a>¶
洪慈寺裏人醉主事墳前草生世路悲歡如此舊逰何¶
處忘情¶
田間白屋髙低渡頭芳草東西幽禽隔樹雙語瘦馬嗅¶
青獨嘶¶
水遶平沙逺村鳥啼雙樹名園西涯野客多興十日春¶
寒閉門¶
　　　便靣小景¶
緑盡平川渺渺青含逺樹依依芳草原頭雨過夕陽江¶
<pb:KR4e0120_WYG_019-6b>¶
上船歸¶
　　七言絶句¶
　　　布榖¶
春雨園林布榖聲聲聲不住勸春耕雙旌五馬誰相問¶
此物頻來似有情¶
　　　戴勝¶
園中少婦把桑歸掩袖低眉半落暉羞見山禽頭似錦¶
繭絲繰盡不成衣¶
<pb:KR4e0120_WYG_019-7a>¶
　　　題畵¶
十日雨多不出門今日出門雲霧昬扁舟欲徃恐無路¶
何處青山江上村¶
　　　馬上口號¶
早朝騎馬赴長途詩骨衝寒細欲無此夜小齋風雪裡¶
有人髙枕卧江湖¶
　　　偶成四絶¶
幽薊以南無片雪蕭然田野盡荆榛未論來嵗春苖熟¶
<pb:KR4e0120_WYG_019-7b>¶
且免荒村凍殺人¶
京城百萬開新糴官價空低市價髙聞道逹官多大屋¶
轉輸無乃役夫勞¶
東安野老携兒至嵗暮相逢惨澹中剰說前年好生事¶
渚芹溪橡不曽空¶
三日不食賣牛犢十日不食兼賣屋惟有懷中數嵗兒¶
明朝各自東西哭¶
　　　春在二首¶
<pb:KR4e0120_WYG_019-8a>¶
睡足東忩眼倦醒城中塵土晝㝠㝠風光隔眼不相見¶
春在西涯舊草亭¶
㕍去平江烟水空短蒲脩竹自成叢東風一片滄浪夢¶
春在瀟湘細雨中¶
　　　畵鶴二首¶
舊載仙人白玉笙即隨淪謫下瑶京空山試舞前溪月¶
記得霓裳拍裡聲¶
嫋嫋秋風竹上生十年毛羽未全輕簫聲莫向中宵動¶
<pb:KR4e0120_WYG_019-8b>¶
瑶草沙中月正明¶
　　　和李若虚秋官韻二首¶
蕭條嵗晚無生計草樹春來一遍新隴上耕牛能幾箇¶
望春春至却愁春¶
嵗歉何煩更出師厭聞烽火報關陲腐儒憂世成何用¶
和得西曹數首詩¶
　　　畵鷹¶
寒重青林殺氣多歸來健羽戢雙戈前山日墮冬天黒¶
<pb:KR4e0120_WYG_019-9a>¶
雪裏妖狐夜渡河¶
　　　延平劉郎中廷信所藏紅梅三首¶
美人家住越江城翠袖紅顔最有情猶是江南無雪地¶
雪中看得更分明¶
莫種西湖淺水濵水清花艷各傷神春光不與花相妬¶
花到開時却妬春¶
𤣥都寂寞花無主劒浦芳菲樹亦香顔色似同風格異¶
劉郎非是舊劉郎¶
<pb:KR4e0120_WYG_019-9b>¶
　　　陵祀道中次韻答周松露亞卿四絶¶
曽于秋夕奉明禋又向西陵擁佩紳私禫幾時還國禫¶
極知為子愧為臣¶
萬方同日荷尭仁舊事凄凉敢重陳恩寵最先奔走後¶
(東陽龍飛初科進士/臨送祥祭皆不與)未勝餘恨欲沾巾¶
兩度西垣辦北&KR1019;病囘剛過一秋強重來(闕/)　　　興¶
為有南宮老侍郎¶
畏寒那免借重裘已向陳郎愧昔逰誤使同袍羡光彩¶
<pb:KR4e0120_WYG_019-10a>¶
瘦僮羸馬不勝愁¶
　　　㑹稽雜詠(用貞先翁嘗逰㑹稽有/倡和巻用貞藏于家)¶
　　　　塗山¶
山頭龍氣鬱岧嶤山下梯航萬國遥千古中峯在霄漢¶
至今猶受衆山朝¶
　　　　曹娥江¶
死隨枯骨𦵏江濵報徳真憐女子身千載㫁碑空過眼¶
當時亦有姓曹人¶
<pb:KR4e0120_WYG_019-10b>¶
　　　　菲泉¶
黄屋蕭然四野清菲泉從此亦嘉名酒池春水三千斛¶
不洗周王萬國兵¶
　　　　靈鰻井¶
山川寂歴不知夜風雨㝠㝠人獨行却有老鰻生水底¶
恠來潭樹作秋聲¶
　　　　禹穴¶
江南禹穴竒天下司馬文章實似之頗憶江山有神助¶
<pb:KR4e0120_WYG_019-11a>¶
滿忩風雨坐題詩¶
　　　　蕺山¶
蕺蕺秋風古井邉英雄遺跡到今傳呉亡越覇須㬰事¶
辛苦空山二十年¶
　　　　沉釀川¶
買㫁平川十里春富人常醉醒人貧相逢莫道清如水¶
錢到波間亦有神¶
　　　戲題畵扇¶
<pb:KR4e0120_WYG_019-11b>¶
漠漠天隂催日短㝠㝠詩思入花遲山童野鶴随人意¶
問到春寒兩不知¶
　　　黄鶯¶
栁花如雪滿春城始聽東風第一聲夢裡江南舊時路¶
隔溪烟雨未分明¶
　　　雙㕍¶
嵗晚長林共落暉野寒吹雪夜侵衣伯勞雙燕俱無賴¶
腸㫁春風各自飛¶
<pb:KR4e0120_WYG_019-12a>¶
　　　班鳩¶
積水寒蕪遍野田惱人幽鳥隔深烟不須更喚溪頭雨¶
麥爛蛾飛又一年¶
　　　周評事墓山二首¶
髙臺雲散古城西潮落空江月向低此夜慈烏應繞樹¶
羽毛寒盡不成棲¶
漠漠横塘野水春暗烟重樹失江津山中寒食風和雨¶
吹落蘋花不見人¶
<pb:KR4e0120_WYG_019-12b>¶
　　　題趙仲穆挾彈圗二首¶
東風挾彈小城春逰騎飛韁不動塵道上相逢休借問¶
衛家兄弟霍家親¶
落盡金丸萬鳥空花間立馬傍東風王孫醉筆飛揚甚¶
人説風流似魏公¶
　　　讀漢史¶
緑囊方底殿屏東宻使潛書晝夜通落盡仙桃春不管¶
更教雙燕舞西風¶
<pb:KR4e0120_WYG_019-13a>¶
　　　題畵¶
水藏沙縮不聞湍雪滿空山獨樹寒誰見玉龍天上戰¶
至今頭角倚江蟠¶
　　　虞美人¶
按劍孤營落日昬楚歌聲裡漢兵屯當時國士無存者¶
獨有虞姬不負恩¶
　　　燕¶
繡户珠簾有路岐别時嫌早到嫌遲主家只解憐毛羽¶
<pb:KR4e0120_WYG_019-13b>¶
涴盡雕梁不自知¶
　　　嚴子陵¶
一代巢由賴此翁世間元自有三公偶教識得君王面¶
白首猶煩到洛中¶
　　　太公¶
白首蒼生意未忘起扶衰老為殘傷也知戰伐非吾事¶
不殺軍中叩馬郎¶
　　　張子房¶
<pb:KR4e0120_WYG_019-14a>¶
博浪椎車亦壯哉圮橋納履太低囘當時不用黄公術¶
老去終為赤帝猜¶
　　　王子猷¶
平生愛竹手頻栽江上人家一徑開縱是無心已成癖¶
葛巾芒屨為誰來¶
　　　李太白¶
醉别蓬萊定幾年被人呼是謫神仙人間未有飛騰地¶
老去騎鯨却上天¶
<pb:KR4e0120_WYG_019-14b>¶
　　　范忠宣¶
天下蒼生望哺深君家父子總關心麥舟亦是區區事¶
薄俗猶能慨古今¶
　　　周濂溪¶
不是芳菲解泥人自家生意總來真當時只許程明道¶
道得前川句裏春¶
　　　蘇子瞻¶
兩國山川一戰功子瞻詞賦亦爭雄江流自古愁無限¶
<pb:KR4e0120_WYG_019-15a>¶
落木長天萬里風¶
　　　題栁邦用蒲石圗¶
瀟瀟風雨入江多白石青蒲倚櫂過長憶幽芳不能采¶
美人今去意如何¶
　　　夏太常墨竹¶
白髮先朝老夏卿酒酣隨筆意縱横空梁月落仙臺逈¶
猶聽清秋玉佩聲¶
　　　讀文山集附録¶
<pb:KR4e0120_WYG_019-15b>¶
狀元忠義古今傳野史何如舊史全刪述總煩胡學士¶
姓名猶記丙申年¶
　　　畵竹¶
漢臯亭上起秋風夜逐湘靈下楚宮曉入碧雲看不見¶
墮鈿遺佩各西東¶
　　　林郎寒鴉圗二絶¶
萬里長空倦羽翰野風殘雪嵗將䦨紛紛燕雀髙飛盡¶
獨宿空林一夜寒¶
<pb:KR4e0120_WYG_019-16a>¶
㫁堤疎栁不成行上有寒鴉帶夕陽十載丹青那更得¶
烟波江外老林郎¶
　　　海鷹圗¶
漫雲如水浪如山屹立中流砥柱間莫恠眼中無燕雀¶
暫時飛到即飛還¶
　　　送呉汝賢歸省莆田¶
畵船簫鼓越溪行十載青山憶送迎咫尺鄉關心萬里¶
白雲飛盡海邉城¶
<pb:KR4e0120_WYG_019-16b>¶
夜深歌酒動江樓春入髙堂鬢裡秋一日承歡寜易得¶
十年身在鳳池頭¶
　　　題張儀制所藏杜甫嘉畵(時杜已没/多年矣)¶
聞説當年杜陵老老來詩畵滿江干青林白屋蕭條在¶
每到東曹一借看¶
　　　華表鶴圗二首¶
城頭華表切雲低千嵗無端得重棲莫道鶴言非物恠¶
山君元不問昌黎¶
<pb:KR4e0120_WYG_019-17a>¶
城郭人民果是非千年誰見鶴曽歸都來一覺人間夢¶
錯向黄冠問縞衣¶
　¶
　¶
　¶
　¶
　¶
　¶
<pb:KR4e0120_WYG_019-17b>¶
　¶
　¶
　¶
　¶
　¶
　¶
　¶
　懷麓堂集巻十九¶
